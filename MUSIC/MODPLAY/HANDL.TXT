                  AMIGA MODPLAYER VOOR DE MSX TURBO-R
                       (C) 1992/1993 BY XELASOFT
                         EEN KORTE HANDLEIDING

Met modplay kunt u amiga mod bestanden afspelen op de MSX Turbo-r. Modplay
werkt zowel onder DOS 1 als onder DOS 2. Voor een goed geheugenbeheer maakt
modplay gebruik van het programma memman, waarvan versie 2.0 of moderner
aanwezig dient te zijn.

Het gebruik van modplay is in principe vrij eenvoudig:
-Installeer memman.
-Zorg ervoor dat er zoveel mogelijk geheugen vrij is (door onder DOS 1 te
 werken, door de DOS 2 ramdisk een minimale grootte te geven of door een
 geheugenuitbreiding te kopen).
-Start modplay op door MP in te tikken onder dos.
-Hierna zoekt modplay automatisch in de huidige directory naar alle .MOD
 bestanden. Deze worden in een kader op het scherm gezet en hier kan met
 de cursor toetsen doorheen worden gewandeld. Het goede .MOD bestand kan
 vervolgens ingeladen worden door op SPATIE of op RETURN te drukken.
 Als er in een andere directory gezocht moet worden, dan kan dit door op F1
 te drukken, hierna verschijnt de typ cursor boven in het scherm achter 'Name:'
 en aldaar kan dan een zoekpad worden opgegeven (eventueel met wildcards om
 naar bepaalde mod bestanden te zoeken).
 Vb: om alle mod bestanden die met AL beginnen te zoeken in de directory
     B:\MUZIEK\MODS kan dus
     b:\muziek\mods\al* worden ingetikt.
 Zoals al uit dit voorbeeld blijkt, hoeft er geen extensie opgegeven te worden,
 het maakt ook niet uit of er kleine, danwel hoofdletters gebruikt worden.

Modplay kan verlaten worden door in dit naam intik gedeelte nog eens op F1 te
drukken, vanuit het bestand selecteer gedeelte dient u dus 2 keer de F1 toets
in te drukken om modplay te verlaten.

Het is ook mogelijk om bij het opstarten van modplay al een zoekpad op te
geven, dit kan op 2 manieren:
1) Typ het zoekpad meteen achter MP in, om dus meteen naar alle mod bestanden
   te zoeken die met AL beginnen in de directory b:\muziek\mods, zou u modplay
   dus kunnen opstarten met:
   MP b:\muziek\mods\al*

2) Dit werkt alleen onder DOS 2 en is vooral bedoeld voor de harddisk
   bezitters:
   Maak het environment item MP_DIR aan en zet hier het goede zoekpad in. Om
   bij het bovenstaande voorbeeld te blijven, zou een goede methode dus zijn:
   set mp_dir = b:\muziek\mods\al*
   Indien modplay nu gewoon wordt opgestart met MP, zonder iets erachter, dan
   wordt automatisch in de directory die in mp_dir staat, gezocht.

Indien het zoekpad uit de naam van precies 1 mod bestand bestaat, dan wordt
automatisch dit mod bestand ingeladen en hoeft er dus verder niets in de
namenselectie geselecteerd te worden.

Modplay zet eerst status informatie op het scherm en wacht vervolgens op een
toetsdruk voor naar het inlaad scherm wordt gegaan. Om automatisch door te
gaan naar het inlaadscherm zonder op een toets te drukken kan de optie /A
aan modplay worden opgegeven.
Vb: om de modfile b:\muziek\mods\axelf automatisch in te laden, kan onder dos
      mp b*\muziek\mods\axelf /a
    worden ingetypt. Hierna zal modplay automatisch axelf in laden zonder eerst
    op een toetsdruk te wachten.


                                  Veel luister plezier toegewenst met modplay
                                                       door
                                                     XelaSoft




Ps: modplay is GEEN public domain.
