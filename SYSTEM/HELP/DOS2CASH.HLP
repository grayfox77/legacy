
                   Afkomstig van Sunrise Magazine #11
                              (prerelease)


                                DOS2CASH
                               ==========

      Met  het  commando  BUFFERS  is  slechts een  beperkt aantal 
      sectoren  in een buffer op te slaan. Maar gelukkig is er ook 
      een programma  dat veel  meer kan!  DOS2CASH.COM slaat  alle 
      sectoren op, en alle aanwezige geheugen kan worden gebruikt! 
      Dit versnelt het werken met disk echt zeer veel.

      Als de  MSX een  sector wilt  laden, komt DOS2CASH in actie. 
      Indien  de  sector  al  in  het geheugen  stond, wordt  deze 
      simpelweg  gekopieerd naar  een ander deel van het geheugen. 
      Anders wordt  de sector  wel ingeladen, maar dat gebeurt dan 
      via   het  mapper-gedeelte  dat  DOS2CASH  in  beslag  heeft 
      genomen. Hierdoor  hoeft een  sector maar  ‚‚ns in te worden 
      geladen, als deze meerdere malen wordt gebruikt.

      Als  DOS2CASH in  werking komt, gaat het CAPS lampje aan als 
      dat uit stond, en als het uit stond, gaat het aan.


                               DE OPTIES

      Ik  weet  niet  de  precieze  werking  van  alle  opties van 
      DOS2CASH, omdat  de handleiding  in het  Japans is,  en mijn 
      Japans  nu niet  bepaald mijn  beste kant  is. Hieronder een 
      overzicht van de mij bekende opties:

      /R : verwijdert DOS2CASH uit het geheugen.

      /Kn: vermoedelijk bepaalt n welke toets gebruikt wordt om 
           een diskwisseling aan te geven op MSX2 en MSX2+.

      /S : deze opties geeft een overzicht van de hoeveelheid RAM 
           per drive.

      /L : iets met CAPS, mij onbekend.

      /M : hierachter kunnen maximaal 4 waarden worden opgegeven 
           om te specificeren hoeveel kB nodig is per drive.

      /B : telkens de bootsector inlezen om te controleren of nog 
           dezelfde disk aanwezig is.

      /B2: de bootsector wordt niet ingelezen, maar er wordt wel 
           gecontroleerd op diskwisselingen. Dit gaat volgens mij 
           alleen goed op een turbo R, omdat die dat hardwarematig 
           doet.


      Misschien dat  ik een  andere keer  terugkom op de onbekende 
      opties; informatie hierover is welkom!


                              VOORBEELDEN

              DOS2CASH 768 /M 512 256 /B2

      ... zorgt ervoor  dat 512  kB voor  drive A:  en 256 kB voor 
      drive  B:  beschikbaar  is.  Er  wordt  "slim"  gekeken naar 
      diskwisselingen.

              DOS2CASH 4064 /S /B

      ... reserveert  de maximale  hoeveelheid geheugen (meer gaat 
      niet),  zorgt   ervoor  dat   telkens  de  bootsector  wordt 
      ingeladen en laat de verdeling van het geheugen zien.


                            DISKWISSELINGEN

      Ik  weet niet  precies hoe  de opties werken die bepalen hoe 
      DOS2CASH met  diskwisselingen omgaat.  In ieder geval is het 
      zo dat als je geen speciale opties opgeeft, je op de turbo R 
      met  de HAI-toets  (rechts naast de spatiebalk) kunt opgeven 
      dat er een nieuwe disk in de drive zit. Je drukt eerst op de 
      HAI toets, en vervolgens op een cijfertoets van 1 tot en met 
      4 om resp. drive A: tot en met D: aan te geven.

      Vermoedelijk is  met optie  /K op  te geven hoe dit wisselen 
      gaat  op een  MSX2 of  een MSX2+  (en niet op een MSX1, want 
      daar draait  MSX-DOS 2  niet op).  In de Japanse handleiding 
      staat  SHIFT met een 1 erbij en GRAPH met een 2. Ik denk dat 
      /K1  opgeeft  dat je  met SHIFT  hetzelfde als  de HAI-toets 
      werkt en analoog /K2 met GRAPH.

      DOS2CASH gebruikt  behalve het  geheugen dat wordt opgegeven 
      nog 32 kB extra, voor het programma zelf.


                              OPMERKINGEN

      Het  programma werkt  helaas alleen met een gewone drive, en 
      dus niet  met de  harddisk. Bij de RAMdisk zou het uiteraard 
      alleen maar vertragen en onnodig veel geheugen kosten.

      DOS2CASH.COM staat uiteraard (gePOPCOMd) op deze disk.

                                                    Kasper Souren


      Sunrise BBS Noord: 05126-3458
      Sunrise BBS Nuth : 045-245910 (binnenkort weer online)

